                  =====================================
                   Kiel instali Esperanton en Spelunky
                       per la modifilo Patchlunky
                  =====================================

(Ĉi tio estas ankoraŭ beta-versio de mia traduko. Certe estas ankoraŭ
 kelkaj eraroj en ĝi. Se vi havas korektojn aŭ proponojn por plibonigoj
 en la traduko, vi povas kontakti min en Telegram per @Spenchjo, aŭ
 retpoŝte per spenchjo@gmail.com)
 

---------------
RESUMA KLARIGO:
---------------

Iru al la dosierujo, kie vi instalis Spelunky, kaj en la dosierujo "Data",
faru savkopiojn de la dosieroj en "Localization" kaj "Textures".

Por instali, prenu la dosierujojn "Localization" kaj "Textures" el la
zip-dosiero, kaj metu ilin en la dosierujon ".../Spelunky/Data".

Por malinstali, remetu la savkopiojn al la originala loko.


---------------
DETALA KLARIGO:
---------------

1. Certigu, ke vi instalis Spelunky, per Steam aŭ GOG.
   (Prefere sen aliaj instalitaj modifaĵoj)

2. Iru al la dosierujo en via komputilo, kie vi instalis Spelunky.

   Se vi instalis per Steam, la defaŭlta loko estas
   C:\Program Files (x86)\Steam\steamapps\common\Spelunky
   
   Se vi instalis per GOG, la defaŭlta loko estas
   C:\GOG Games\Spelunky

3. Iru al ...\Spelunky\Data\, kaj kreu novan dosierujon "savkopioj".

4. Kopiu la dosierujojn "Localization" kaj "Textures" el la dosierujo
   "Data", kaj gluu ilin en la dosierujon "savkopioj".

5. Malfermu la elŝutitan zip-dosieron de la Esperanto-traduko, kopiu
   la dosierujojn "Localization" kaj "Textures", kaj gluu ilin en
   la dosierujon ...\Spelunky\Data\.
   Akceptu, ke la novaj dosieroj anstataŭigu la malnovajn.

6. Preta!

Malfermu Spelunky kiel kutime, kaj ĝi funkcios.

Se antaŭ instali la modifaĵon vi ludis Spelunky en alia lingvo ol la angla,
vi devas iri al la agordoj kaj tie ŝanĝi la lingvon al Esperanto.


Malinstali
----------

Se vi volas malinstali la modifaĵon por reekhavi la anglan version:

1. Iru al ...\Spelunky\Data\savkopioj, kaj
   kopiu la dosierujojn "Localization" kaj "Textures"

2. Iru al ...\Spelunky\Data, kaj gluu la savkopiojn en la dosierujon "Data".
   Akceptu, ke la novaj dosieroj anstataŭigu la malnovajn.


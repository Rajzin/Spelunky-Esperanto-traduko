# Kiel instali Esperanton en Spelunky
## Simpla instalo

### Resuma klarigo:

Iru [ĉi tien](https://github.com/Rajzin/Spelunky-Esperanto-traduko/releases/) kaj elŝutu la plej novan zip-dosieron kun "simpla instalo" en la nomo.

Iru al la dosierujo, kie vi instalis Spelunky, kaj en la dosierujo "Data", faru savkopiojn de la dosieroj en "Localization" kaj "Textures". Por instali, prenu la dosierujojn "Localization" kaj "Textures" el la zip-dosiero, kaj metu ilin en la dosierujon ".../Spelunky/Data". Por malinstali, remetu la savkopiojn al la originala loko.

### Detala klarigo:

1. Certigu, ke vi instalis Spelunky, per Steam aŭ GOG. (Prefere sen aliaj instalitaj modifaĵoj)
2. Iru al [github.com/Rajzin/Spelunky-Esperanto-traduko/releases/](https://github.com/Rajzin/Spelunky-Esperanto-traduko/releases/) kaj ĉe la plej nova versio, elŝutu la zip-dosieron, kiu havas "simpla instalo" en la nomo.
3. Iru al la dosierujo en via komputilo, kie vi instalis Spelunky. (Se vi instalis per Steam, la defaŭlta loko estas **C:\Program Files (x86)\Steam\steamapps\common\Spelunky**. Se vi instalis per GOG, la defaŭlta loko estas **C:\GOG Games\Spelunky**)
4. Iru al ...\Spelunky\Data\, kaj kreu novan dosierujon "savkopioj".
5. Kopiu la dosierujojn "Localization" kaj "Textures" el la dosierujo "Data", kaj gluu ilin en la dosierujon "savkopioj".
6. Malfermu la elŝutitan zip-dosieron de la Esperanto-traduko, kopiu la dosierujojn "Localization" kaj "Textures", kaj gluu ilin en la dosierujon ...\Spelunky\Data\. Akceptu, ke la novaj dosieroj anstataŭigu la malnovajn.
7. Preta!

Malfermu Spelunky kiel kutime, kaj ĝi funkcios.

Se antaŭ instali la modifaĵon vi ludis Spelunky en alia lingvo ol la angla, vi devas iri al la agordoj kaj tie ŝanĝi la lingvon al Esperanto.

### Malinstali

Se vi volas malinstali la modifaĵon por reekhavi la anglan version:
1. Iru al ...\Spelunky\Data\savkopioj, kaj kopiu la dosierujojn "Localization" kaj "Textures"
2. Iru al ...\Spelunky\Data, kaj gluu la savkopiojn en la dosierujon "Data". Akceptu, ke la novaj dosieroj anstataŭigu la malnovajn.
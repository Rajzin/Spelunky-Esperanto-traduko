                  =====================================
                   Kiel instali Esperanton en Spelunky
                        per la programo Patchlunky
                  =====================================

Patchlunky estas programo, per kiu oni povas instali kaj mastrumi
diversajn modifaĵojn en Spelunky. Ĝi aŭtomate faras savkopion de la
nemodifitaj dosieroj por vi, kaj facilas rapide instali kaj malinstali
modifaĵojn per ĝi.

(Ĉi tio estas ankoraŭ beta-versio de mia traduko. Certe estas ankoraŭ
 kelkaj eraroj en ĝi. Se vi havas korektojn aŭ proponojn por plibonigoj
 en la traduko, vi povas kontakti min en Telegram per @Spenchjo, aŭ
 retpoŝte per spenchjo@gmail.com)


---------------
RESUMA KLARIGO:
---------------

Iru al la elŝutpaĝo de Patchlunky:
   https://github.com/Worst-vd-plas/Patchlunky/releases
Elŝutu la plej novan version. Malpaku la zip-dosieron tien, kien vi volas
instali Patchlunky.

Prenu la zip-dosieron de la traduko (en kiu estas ĉi tiu tekstdosiero),
iru al la loko kien vi malpakis Patchlunky, kaj metu la zip-dosieron
(sen malpaki) en la dosierujon "Mods".

Malfermu Patchlunky.exe, kaj agordu ĝin normale.


Por instali la Esperanto-tradukon:
----------------------------------
En Patchlunky, elektu "Esperanto traduko" en la listo (kaj ĉiun alian
modifaĵon, kiun vi volas instali), kaj premu la butonon "Patch Game".

Por malinstali la Esperanto-tradukon:
-------------------------------------
En Patchlunky, iru al la langeto "Settings"
kaj premu la butonon "Restore default game files".


---------------
DETALA KLARIGO:
---------------

1. Certigu, ke vi instalis Spelunky, per Steam aŭ GOG.
   (Sen aliaj instalitaj modifaĵoj!)

2. Iru al la elŝutpaĝo de Patchlunky kaj elŝutu la plej novan version.
     elŝutpaĝo:
	 https://github.com/Worst-vd-plas/Patchlunky/releases

3. Malpaku la elŝutitan zip-dosieron tien, kien vi volas instali Patchlunky.

4. Prenu la zip-dosieron de la traduko (en kiu estas ĉi tiu tekstdosiero),
   iru al la loko kien vi malpakis Patchlunky, kaj metu la zip-dosieron
   (sen malpaki) en la dosierujon "Mods".

5. En la dosierujo "Patchlunky", malfermu "Patchlunky.exe".

6. Kiam vi unuafoje malfermas Patchlunky, venas fenestro kun:
     "Before Patchlunky can be used it needs to know where Spelunky is
	  installed to"
   (La programo devas scii, kie en via komputilo la ludo Patchlunky estas
    instalita.)
   Se vi klakas al "Yes", la programo verŝajne aŭtomate trovos la ĝustan
   lokon por vi. Se vi klakas al "No", la programo demandos, ĉu vi volas
   mane indiki la lokon de la Spelunky-dosierujo.

7. Post tio venas fenestro kun:
     "For Patchlunky to work, it needs to backup the original Spelunky
	  data files."
   (Por funkcii bone, Patchlunky devas fari savkopiojn de la nemodifitaj
   dosieroj de Spelunky.)
   Klaku al "Yes" se vi volas tuj fari savkopiojn. Klaku al "Ne" se vi
   volas fari tion poste (ĉe Settings -> Setup Patchlunky).
   
   Se vi lasis ĝin fari savkopiojn, Patchlunky estas nun tute instalita
   kaj preta por instali la tradukon.

8. Por instali la tradukon, marku la skatoleton apud "Esperanto traduko",
   kaj premu la butonon "Patch Game".
   (La ludo devas NE esti malferma kiam vi klakas la butonon!)

9. Preta!

Malfermu Spelunky (per la butono "Launch Game", aŭ tiel kiel vi normale
malfermas la ludon), kaj ĝi funkcios.

Se antaŭ instali la modifaĵon vi ludis Spelunky en alia lingvo ol la angla,
vi devas iri al la agordoj kaj tie ŝanĝi la lingvon al Esperanto.